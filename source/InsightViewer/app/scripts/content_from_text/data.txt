<<2. Vsak organizem je zgrajen vsaj iz ene celice>>

<<2.0 Uvod>>
V prejšnjem poglavju ste spoznali lastnosti živega. Ena izmed njih je tudi dejstvo,
da je vsak organizem oz. vsako živo bitje zgrajeno iz celic. Obstajajo organizmi,
ki so enoceličarji, in nekatere od njih ste spoznali v osnovni šoli
(npr. evglene, paramecije, glive kvasovke, bakterije).
Organizmi, ki jih gradi več kot ena celica, pa so mnogoceličarji.
Celice teh so si lahko podobne po zgradbi in nalogah, ki jih opravljajo,
praviloma pa sestavljajo tkiva. Različna tkiva sestavljajo organe,
ti pa organski sistem organizma.

Pri tem je potrebno poudariti, da je zgradba živih sistemov in z njo
povezanih biotskih procesov rezultat nenehne biološke evolucije.

Slika 2.1: Evglena (Euglena mutabilis)
Slika 2.2: Zvončica (Vorticella sp.)
Slika 2.3: Paramecij (Paramecium caudatum)
Slika 2.4: Glive kvasovke (Saccharomyces cerevisiae)
Slika 2.5: Bakterija (Escherichia coli)

korenska celica
korensko tkivo
korenina
rastlina
korenski transportni sistem

Slika 2.6: Ravni organizacije:
a) korenska celica,
b) korensko tkivo,
c) korenina – organ,
d) koreninski sistem – organski sistem,
e) rastlina – organizem.
V evolucijski zgodovini sta se izoblikovala dva glavna tipa celic:
prokariontska celica, ki je izvorni tip celice, in evkariontska celica,
ki se je razvila kasneje.

Razvojno drevo (čas v milijardah let):
– nastanek Zemlje
– Zemlja dovolj hladna za nastanek trdne skorje
– najstarejši fosili prokariontov
– kopičenje kisika v ozračju, ki se sprošča zaradi fotosinteznih cianobakterij
– najstarejši fosili evkariontov
– nastanek mnogoceličnih organizmov
– najstarejši fosili živali
– kambrijska eksplozija
– rastline in simbiozne glive naselijo kopno
– izumrtje dinozavrov
– prvi človek

Prokarionti:
– bakterije
– arheje

Evkarionti:
– protisti
– rastline
– glive
– živali

Zadnji skupni prednik vseh danes živečih organizmov
Skupni prednik

Celice obeh tipov so od svoje okolice razmejene s celično membrano,
napolnjene so s citoplazmo in vsebujejo dedni material.
Med njimi pa so tudi pomembne razlike.

Prokarionti – bakterijska celica:
– celična membrana
– celična stena
– citoplazma
– ribosomi
– dednina brez membrane
– plazmid

Evkarionti:
Rastlinska celica:
– celična membrana
– celična stena
– kloroplast
– mitohondrij
– ribosomi
– vakuola
– jedro
– endoplazemski retikulum (ER)
– Golgijev aparat (GA)

Glivna celica:
– celična membrana
– celična stena
– mitohondrij
– ribosomi
– vakuola
– jedro
– ER
– GA

Živalska celica:
– celična membrana
– mitohondrij
– ribosomi
– jedro
– ER
– GA
– centriol

Slika 2.7: Razvojno drevo
Slika 2.8: Zgradba različnih tipov celic
<<2.1 Prokariontska celica>>

Poimenovanje tega tipa celic izhaja iz dejstva, da nimajo pravega jedra
(iz grščine: pro – pred; karyon – jedro). To pomeni, da njihova dedna snov
(dednina) ni obdana z ovojem, pač pa je v obliki ene same krožne molekule
DNA, ki leži v citosolu – v tekočem delu citoplazme.

V citosolu imajo tudi zrnate strukture, imenovane ribosomi, ki jim
omogočajo sintezo beljakovin, ter nitaste strukture, ki tvorijo celično
ogrodje ali citoskelet, ki omogoča vzdrževanje oblike celice in njeno delitev.

Celico omejuje celična membrana ali plazmalema, katere uvihki imajo
podobno vlogo kot organeli v evkariontskih celicah. Na zunanji strani
celične membrane je celična stena, ki se po sestavi razlikuje od celične
stene evkariontske celice.

Nekatere prokariontske celice imajo zunaj stene še želatinasti ovoj
(kapsula). Ta v vodi zasluži in celicam omogoča zaščito ter pritrjanje
na podlago, druge celice pa se lahko pritrdijo s kratkimi površinskimi
izrastki.

Prokariontske celice so majhne, manjše od evkariontskih. V povprečju
merijo od 1 do 10 µm. Mednje sodijo bakterije in arheje.

Slika 2.9: Prokariontska celica


<<2.2 Evkariontska celica>>

Med evkariontske celice sodijo celice protistov, gliv, rastlin in živali,
med katere lahko uvrstimo tudi človeške celice.

Celice vseh naštetih organizmov imajo pravo jedro. To je celični organel,
ki z dvojno membrano obdaja dedno snov (iz grščine: eu – pravi; karyon –
jedro). Z dvojno membrano sta obdana tudi kloroplast in mitohondrij.
Na sliki 2.11 poiščite organele, ki so obdani z enojno membrano.

Z membrano obdani razdelki – membranski organeli – omogočajo potek
različnih kemičnih reakcij, ki so prostorsko ločene. Takšna organizacija
omogoča, da so evkariontske celice večje od prokariontskih.

Merijo od 10 do 100 µm. Poznamo pa tudi celice, ki odstopajo od tega,
npr. živčne celice. V živcu, ki izhaja iz hrbtenjače in oživčuje spodnji
del noge pri človeku, so izrastki živčnih celic dolgi tudi več kot en
meter. Še daljše živčne celice so našli pri slonih, žirafah in orjaških
lignjih.

Slika 2.10: Najdaljša celica v človeškem telesu je živčna celica,
ki se razteza od hrbtenjače do prstov na nogi.
V citoplazmi celic najdemo tudi strukture, ki od citosola niso ločene z membrano.
Imenujemo jih nemembranski organeli. Takšni so ribosomi in elementi
citoskeleta oz. celičnega ogrodja. Preverite, ali so prikazani na sliki 2.11.

a) Rastlinska celica:
– celična stena
– celična membrana
– citoplazma
– kloroplast
– mitohondrij
– Golgijev aparat
– gladki endoplazemski retikel
– ribosomi
– vakuole
– z membrano obdane luknjice v steni med sosednjimi celicami

b) Živalska celica:
– celična membrana
– citoplazma
– mitohondrij
– Golgijev aparat
– gladki endoplazemski retikel
– zrnati endoplazemski retikel
– ribosomi
– lizosomi
– centriol

Slika 2.11: Zgradba rastlinske (a) in živalske (b) celice
V nadaljevanju si bomo ogledali ultrastrukturo celice, kakršno je mogoče
videti z elektronskim mikroskopom. Pri pouku boste uporabljali zlasti
svetlobni mikroskop, s katerim boste lahko opazovali nekatere organele,
ki jih predstavljamo v nadaljevanju.

<<2.2.1 Jedro je nadzorno in informacijsko središče celice>>

Če bi bila celica podjetje, bi imelo jedro v njem vlogo direktorja.
Jedro namreč vsebuje informacije o zgradbi in delovanju celice, zato
lahko uravnava delovanje drugih organelov. Ko govorimo o informacijah
v celici, mislimo na informacijsko vlogo molekule. To vlogo v jedru
predstavlja molekula DNA (deoksiribonukleinska kislina), ki je s
proteini povezana v strukturo, imenovano kromatin.

Jedro je obdano z jedrnim ovojem, ki ga sestavljata dve membrani.
V jedrnem ovoju so jedrne pore, skozi katere poteka izmenjava snovi
med jedrom in citoplazmo. Na zunanjo membrano jedrnega ovoja je
pripet zrnati endoplazemski retikel z ribosomi.

Kromatin se med delitvijo jedra vse bolj navije oz. zgosti v obliko,
ki ji pravimo kromosom. Kromosomi, obarvani s posebnimi barvili, so
v celici vidni tudi s svetlobnim mikroskopom.

Slika 2.12: Jedro

Slika 2.13: Koreninski vršiček čebule in obarvani kromosomi

Temnejša gmota znotraj jedra je jedrce, v katerem nastajajo sestavni
deli ribosomov. Jedro zapuščajo skozi jedrne pore. To so prekinitve
jedrnega ovoja, obdane s kompleksi beljakovin. Jedrne pore omogočajo
povezavo notranjosti jedra s citoplazmo.
<<2.2.2 Endoplazemski retikel sodeluje pri izgradnji in transportu različnih snovi>>

Zunanja jedrna membrana je izrazito izvihana in tvori sploščene
membranske strukture, imenovane cisterne. Njeno neposredno nadaljevanje
predstavlja nekakšno transportno cestno omrežje celice. To je
endoplazemski retikel.

Slika 2.14: Endoplazemski retikel

V endoplazemskem retiklu se sintetizirajo in predelujejo snovi, ki jih
celica potrebuje zase ali pa jih s posredovanjem Golgijevega aparata
izloča iz celice.

Del endoplazemskega retikla ima na površini sploščenih membranskih
cistern nameščene ribosome. Ker so ribosomi zrnate strukture (granule),
ga imenujemo zrnati (granularni) endoplazemski retikel (GER).
Ribosomi sintetizirajo beljakovine, ki gredo v notranjost retikla.
Po dodajanju določenih skupin, npr. ogljikovih hidratov, so kot
glikoproteini primerni za vgradnjo v biotske membrane.
GER zapustijo v obliki membranskega mehurčka, ki se odcepi, kot prikazuje
slika 2.15.

Drugi del endoplazemskega retikla sestavljajo cevaste in podolgovatim
vrečam podobne membrane brez ribosomov. Imenujemo ga gladki
(agranularni) endoplazemski retikel (AER).

Njegova vloga v celici je izgradnja maščob, fosfolipidov, ki gradijo
biotske membrane, in steroidov ter tudi razgradnja različnih strupov,
npr. zaužitega alkohola.

V AER se kopičijo tudi kalcijevi ioni (Ca2+), ki jih celice potrebujejo
pri prenosu signalov. V mišičnih celicah je ta ion pomemben pri krčenju.

Slika 2.15: Izgradnja beljakovine na zrnatem endoplazemskem retiklu

Premalokrat poudarjamo, da je alkohol za celice strup. Ob zaužitju
zmernih količin alkohola lahko jetrne celice z encimi, ki so v AER,
etanol razgradijo in preprečijo, da bi ostajal v krvnem obtoku in nas
še naprej omamljal.
<<2.2.3 Ribosom omogoča sintezo beljakovin>>

Ribosom je majhen nemembranski celični organel, sestavljen iz dveh
podenot: večje in manjše. Obe sta zgrajeni iz ribosomske RNA (rRNA)
in beljakovin.

Slika 2.16: Ribosom (a) in shematski prikaz ribosoma (b)

Ribosomi nastajajo v jedru. Lahko so nameščeni na membrani GER,
lahko pa so tudi prosto v citoplazmi. Slednji sintetizirajo
beljakovine, ki ostanejo in delujejo v citoplazmi, beljakovine,
sintetizirane na GER, pa se vgradijo v membrane ali izločijo iz celice.

Ribosomi prokariontov se od evkariontskih razlikujejo po velikosti.
Evkariontski so večji in težji. Najmanjše ribosome imata kloroplast
in mitohondrij.


<<2.2.4 Golgijev aparat sprejema snovi, ki so nastale v drugih delih celice, jih kemično preoblikuje in izloča>>

Golgijev aparat (GA) je podoben skladovnici membranskih cistern,
ki so med seboj povezane s cevmi (slika 2.17). V posamezni celici
jih je navadno več, kot jih lahko vidimo na shemah v učbeniku.

Beljakovine, ki so nastale na GER, se v membranskih transportnih
mešičkih prenesejo do membran GA. Membrani obeh organelov se
zlijeta in vsebina mešička se znajde v cisterni GA. Tu posebni
encimi pripeljejo beljakovine po potrebi do predelave, lahko jim
npr. dodajo ogljikove hidrate.

Slika 2.17: Golgijev aparat
Dokončane beljakovine in drugi produkti zapustijo GA
sortirani in zapakirani v mehurčkih, ki se odcepijo od GA.
Ko se membrana mehurčka in celična membrana stikata, se zlijeta
in vsebina mehurčka se izloči, njegova membrana pa postane del
celične membrane.

Golgijev aparat je torej organel, ki sprejema snovi, nastale v
endoplazemskem retiklu, jih sortira in zapakira ter pošlje na
mesto, kjer jih celica potrebuje oz. kjer bodo opravljale svoje
naloge. Pri tem gre za neheno odcepljanje in medsebojno zlivanje
membran.

Slika 2.18: Endomembranski sistem (sistem membran, ki obdajajo
celične organele) omogoča nastajanje, spreminjanje in izločanje
organskih molekul.


<<2.2.5 Lizosom omogoča celično prebavo>>

Lizosomi so posebni mehurčki, ki se odcepijo od Golgijevega aparata.
V njih so zapakirane beljakovine, ki imajo vlogo encimov za razgradnjo
delcev hrane in ostankov celičnih sestavin ter tudi tujkov, kot so
bakterije in virusi. Značilni so za živalske celice. Pri rastlinskih
celicah odpadne snovi reciklirajo vakuole.

Enocelični organizmi, kot je npr. ameba, sprejemajo iz okolja delce
hrane tako, da jih zajamejo z uvihanjem celične membrane. Nastali
mehurček se zlije z membrano lizosoma in tako nastane prebavna
vakuola (sekundarni lizosom).

V njem se velike organske molekule, npr. polisaharidi in beljakovine,
razgradijo do monomerov, kot so enostavni sladkorji in aminokisline.
Te prehajajo v citosol, kjer se dokončno presnovijo.

Slika 2.19: V lizosomu poteka celična prebava.

Slika 2.20: Primer celične prebave pri amebi (a).
Lizosom se združi z memb5ranskim mehurčkom, ki vsebuje delce hrane ali
bakterije (b).
Membrana lizosomov preprečuje, da bi encimi razgradili ne samo ali vsebino
celice. To se zgodi samo takrat, ko celica odmre.

<<2.2.4 Celično ogrodje (citoskelet)>>

V citosolu evkariontskih celic so znanstveniki odkrili miniaturno ogrodje –
celično ogrodje ali citoskelet. Ta posebej pri živalski celici vzdržuje
obliko celice, kar pri rastlinski in glivni celici v večji meri opravlja
celična stena.

Elementi (gradniki) citoskeleta so nitaste strukture različnih premerov
(slika 2.21). Njihova dolžina se lahko spreminja, zato omogočajo gibanje
celičnih struktur ter krčenje in premikanje celic.

Slika 2.21: Elementi citoskeleta
– mikrotubuli
– intermediarni filamenti
– mikrofilamenti

Najtanjši med njimi so mikrofilamenti. Sestavljeni so iz dveh niti
nanizanih beljakovinskih molekul aktina, ki sta zaviti ena okrog druge,
kot prikazuje slika 2.21.

Celicam brez celične stene elementi citoskeleta omogočajo krčenje in s tem
njihovo premikanje. Tako lahko svojo obliko spreminjajo amebe, ki so
enocelični organizmi (slika 2.20), in tudi nekateri levkociti, ki so
človeške krvne celice.

Sposobnost spreminjanja oblike (ameboidnost) tem levkocitom omogoča, da se
»prerinjejo« med celicami v steni krvnih kapilar in izstopijo iz krvnega
obtoka v tkivo. Tam »požirajo« tujke, tako da jih zajamejo z uvihkom
celične membrane. Potem se lahko vrnejo nazaj v krvni obtok.

Slika 2.22: Ameboidno gibanje je podobno
pretakanju, pri katerem telo ustvarja
nastanek podaljškov ali izrastkov
ime, imenovanih psevdopodiji (pralžki).
Načinu požiranja z uvihanjem celične membrane pravimo fagocitoza.
Levkocitom, ki so tega sposobni, pravimo fagociti.

Slika 2.23: Levkociti (na sliki belo)

V mišičnih celicah živali (tudi človeka) so aktinski in miozinski
filamenti urejeni tako, da omogočajo krčenje posamezne celice
in končno cele mišice.

Slika 2.24: Aktinski in miozinski filamenti v mišični celici

Najdebelejši elementi citoskeleta so mikrotubuli. Sestavljeni so iz
beljakovinskih molekul tubulina, ki so sprijeti v cevasto strukturo.
Z dodajanjem ali odcepljanjem molekul tubulina se mikrotubuli lahko
krajšajo ali podaljšujejo. Ta lastnost omogoča prerazporejanje
kromosomov pri delitvi celice.

Niti delitvenega vretena, ki se pritrdijo na kromosome, so pravzaprav
mikrotubuli, ki se žarkasto širijo iz centrosoma. Živalske celice
imajo v centrosomih po dva centriola iz mikrotubulov, ki so urejeni
tako, da tvorijo obod devetih trojčkov (9 × 3).

Mikrotubuli gradijo bičke in migetalke. Pri obojih so urejeni tako,
da tvorijo obod devetih parov, dva mikrotubula pa sta v sredini
(9 × 2 + 2). Pod vsakim bičkom oz. migetalko je za oporo še bazalno
telo, zgrajeno podobno kot centriol (9 × 3 mikrotubuli).

Slika 2.25: Centriol (9 × 3 mikrotubuli)
Slika 2.26: Razlika v zgradbi centriola in bička
– Centriol: devet trojčkov mikrotubulov je razporejenih v krog (9 × 3).
– Biček: devet parov mikrotubulov je razporejenih v krog, v sredini pa
sta še dva mikrotubula (9 × 2 + 2).

Rahlo vzdolžno drsenje mikrotubulov v bičkih in migetalkah omogoča
upogibanje teh struktur in s tem aktivno plavanje oz. izpodrivanje
medija, ki je običajno voda.

Mikrotubuli kot elementi celičnega ogrodja sodelujejo tudi pri
transportu snovi in premikanju organelov znotraj celice. Membranski
mehurčki, ki se odcepljajo od ER in GA, ne lebdijo v citosolu, pač pa
potujejo vzdolž mikrotubulov do cilja.

Potovanje, ki je podobno dvohojni hoji, omogočajo posebne gibalne
beljakovine. Med njimi in mikrotubuli izmenično potekajo reakcije
vezave in sprostitve, za kar mora celica zagotavljati energijo.

Slika 2.27: Transport snovi in premikanje organelov znotraj celice


<<2.2.5 Vakuola je značilen rastlinski organel>>

Vakuola je mehurček, ki je večinoma napolnjen z vodo in v njej
raztopljenimi snovmi, kot so beljakovine, barvila in ioni. Vsebuje tudi
encime za razgradnjo založnih snovi in odpadne produkte presnove, zato
na neki način nadomešča lizosome v živalskih celicah.

Obdana je z membrano, ki jo imenujemo tonoplast. Njena vsebina je
redkejša oz. manj viskozna kot citosol, ki je raztopina soli in različno
velikih molekul.

Vakuola v življenju rastlinske celice uravnava ustrezne koncentracije
različnih snovi v celici, zato voda skozi njeno membrano stalno vstopa
in izstopa. Vakuola, ki je napolnjena z vodo, skupaj s celično steno daje
rastlinski celici oporo in čvrstost, posebej pri neolesenelih rastlinskih
tkivih.

Vakuole namreč lahko zapolnjujejo kar 90 % prostornine celice. Če
rastlinam primanjkuje vode, tlak v vakuolah upade in začnejo veneti.
Slika 2.28: Barvila v vakuolah mesnatih listov mačehe dajejo cvetovom barvo (a),
pri travi pa lahko vakuole vsebujejo snovi (strupe, kristale), ki odganjajo
morebitne objedovalce (b).

Nekatere živalske celice imajo mehurčke, v katerih poteka encimska
razgradnja, zato jih imenujemo prebavne vakuole. Imajo jih tudi nekateri
živalski protisti, kot so parameciji in amebe, ki se prehranjujejo z
vključevanjem delcev hrane v citoplazmo.

Tako paramecij kot ameba imata tudi krčljive ali kontraktilne vakuole,
s katerimi aktivno črpata vodo iz celice. To je za preživetje nujno,
saj vanju neprestano vdira voda.

Slika 2.29: Prebavne vakuole pri amebi

Slika 2.30: Prebavne in krčljive vakuole pri parameciju

<<2.2.6 Mitohondrij pretvarja kemično vezano energijo hranilnih molekul v obliko, ki celicam omogoča biotsko delo>>

Slika 2.31: Mitohondrij

Mitohondrij je celični organel, zgrajen iz dveh membran. Zunanja
membrana ovija mitohondrij in ga ločuje od citoplazme celice. Notranja
membrana je nagubana. Uvihke membrane, ki jih imenujemo kristae, so
lahko v vzdolžnem prerezu videti kot valovite strukture, kot je vidno
na mikrografiji (slika 2.32).

Membrani tvorita dva ločena prostora: matriks in medmembranski
prostor (slika 2.31).

V želatinoznem matriksu so poleg encimov za potek reakcij celičnega
dihanja tudi mitohondrijska DNA in mitohondrijski ribosomi. Ti so
manjši od evkariontskih ribosomov in so zelo podobni prokariontskim,
iz katerih so se razvili.

Notranja mitohondrijska membrana ima zaradi nagubanosti močno
povečano površino. V njej so vsajeni encimi in prenašalci elektronov,
ki sodelujejo v procesu celičnega dihanja.

Ta prostorska ločenost omogoča potek reakcij, ki so opisane v
8. poglavju.

Zagotovo poznate splošno enačbo celičnega dihanja, v kateri sta kot
reaktanta glukoza in kisik, kot produkta pa voda in ogljikov dioksid.
Pri celičnem dihanju se kemično vezana energija organskih molekul
(npr. glukoze) pretvori v kemično vezano energijo v vezeh molekul
ATP (adenozin trifosfat).

Te molekule predstavljajo obliko energije, ki jo celice lahko
uporabijo za svoje aktivnosti. Pravimo, da omogočajo biotsko delo
celice.

Slika 2.32: Mitohondrij pod elektronskim mikroskopom
Slika 2.33: Celično dihanje poteka v mitohondriju

Razmisli, katere celice vsebujejo več mitohondrijev:
kostne ali možganske?

<<2.2.7 Kloroplast pretvarja sončno energijo v kemično vezano energijo sladkorjev>>

Kloroplast je eden izmed organelov, imenovanih plastidi. Podobno kot za
mitohondrije je tudi za plastide značilno, da so iz dveh membran, ki pa
so nekoliko drugače organizirane.

Med membranama, ki omejujeta kloroplast, je ozek medmembranski prostor.
V notranjosti je tekoča stroma, v kateri je poleg kloroplastne DNA in
ribosomov še membranski sistem: skladovnice membranskih vrečk, tilakoidi,
ki so nastale z uvihanjem notranje membrane. Posamezna tilakoida je kot
nekakšen žepek, v katerem je prostorček, napolnjen s tekočino.

Slika 2.34: Kloroplast

V kloroplastih poteka fotosinteza. To je proces, pri katerem se svetlobna
energija pretvori v energijo, vezano v nastalih organskih molekulah.

6 CO2 + 6 H2O → C6H12O6 + 6 O2

Slika 2.35: Fotosinteza

Kloroplast je značilen organel rastlinske celice. Pri mikroskopiranju s
šolskim svetlobnim mikroskopom njegovo prisotnost lahko opazimo, saj je
zelene barve. Barvo mu dajejo klorofili in pomožna fotosintetska barvila
(pigmenti), ki so vsajeni v tilakoidno membrano.

Na tilakoidah potekajo od svetlobe odvisne reakcije, v stromi pa od
svetlobe neodvisne reakcije, ki jih boste natančneje spoznali v
8. poglavju.

Fotosinteza lahko poteka tudi v nekaterih prokariontih, čeprav nimajo
kloroplastov. Vlogo tilakoidnih membran prevzamejo uvihki celične
membrane (plazmaleme).

Slika 2.36: Cianobakterije – prokarionti, ki izvajajo fotosintezo
Med plastide poleg kloroplastov prištevamo še kromoplaste in levkoplaste.
Kromoplasti vsebujejo rdeča, oranžna in rumena barvila, ki obarvajo
cvetove, plodove in cele podzemne dele rastlin, kot je korenček.
Levkoplasti so brezbarvni. Tiste levkoplaste, ki skladiščijo zrna škroba,
rezervno snov rastlin, imenujemo amiloplasti.

Domnevamo, da so se plastidi, tako kot mitohondriji, razvili iz
simbiontskih prokariontov.

Simbiontski prokarionti so npr. bakterije, ki živijo v sožitju z drugim
organizmov. Primer so rizobiji, ki živijo v koreninskih vozličkih
stročnic, omogočajo stročnicam fiksiranje dušika, nasprotno pa rastlina
bakterijam nudi zatočišče. Številne bakterije živijo v prebavni cevi
nekaterih rastlinojedih živali, npr. goveda in termitov, kjer prebavljajo
celulozo, ki je gostitelji s svojimi prebavnimi encimi ne morejo
razgraditi. Tudi v naših prebavilih je 500 do 1000 vrst bakterij in
številne med njimi so simbiontske in sodelujejo pri prebavi snovi.


<<2.2.8 Celice in organele omejujejo biotske membrane>>

Membrana, ki omejuje posamezno celico od okolja, in membrane, ki
omejujejo celične organele, so zelo podobno zgrajene. Imenujemo jih s
skupnim pojmom biotske membrane.

Osnovni gradniki membrane so fosfolipidi. Razporejeni so v dveh plasteh,
zato pravimo, da je membrana fosfolipidni dvosloj.

Fosfolipidne molekule se zaradi hidrofilnih glav, ki so polarne, uredijo
tako, da so glave v stiku z vodo (na zunanji strani iz okolice celice, na
notranji strani pa voda, ki je v citosolu). Hidrofobni nepolarni repki
pa so obrnjeni drug proti drugemu.

Molekulo fosfolipida boste bolje spoznali v 3. poglavju o kemični sestavi
celice.

Na sliki 2.37 lahko opazimo, da so med molekule fosfolipidov vključene
različne beljakovine. Nekatere segajo skozi celoten dvosloj, druge so na
površini. Lahko imajo vezane kratke verige ogljikovih hidratov, v tem
primeru jih imenujemo glikoproteini. Prisotnost glikoproteinov, npr. v
membrani rdečih krvničk (eritrocitov), določa krvno skupino posameznika.

Slika 2.37: Celična membrana (debelina 8 nm)
Holesterol, ki ga poleg glikolipidov vidimo na sliki 2.37, je pomembna
sestavina membrane živalskih celic. Vgrajen je v notranjost
fosfolipidnega dvosloja in uravnava fluidnost (gibljivost) fosfolipidov
in drugih vključenih molekul ter povečuje stabilnost celične membrane.

Opisano zgradbo membrane najbolje ponazori model tekočega mozaika.
Membrana je oljnat (torej tekoč) dvosloj fosfolipidov, med katerimi so
tu in tam vključene beljakovinske molekule, kot so posamezni izstopajoči
kamenčki v mozaiku.

Celična membrana (plazmalema) ločuje celico od okolja in drugih celic,
posamezna celica ni zaprt sistem. Skozi membrano celica izmenjuje snovi
z drugimi celicami in okoljem. Na ta način vzdržuje bolj ali manj
stabilno notranje okolje, membranski organeli pa večjo učinkovitost
celice.

Slika 2.38: Mozaik


<<2.2.9 Celična stena>>

Rastlinsko in glivno celico na zunanji strani membrane obdaja še
celična stena, ki je v primerjavi s celično membrano precej debela.
Pri glivah je zgrajena iz hitina, pri rastlinah pa iz celuloze.

Celulozne molekule so urejene v snope, ki jih povezujejo polisaharidi
in beljakovine.

Celična stena je lahko gibka ali toga, odvisno od vrste celice, v
vsakem primeru pa celico ščiti in ji daje oporo ter obliko.

Slika 2.39: Celična stena
<<2.3 Kako so nastale evkariontske celice>>

Življenje na Zemlji se je razvilo pred 3,5 milijarde let. Dobro milijardo
let je obstajalo v obliki prokariontskih celic. Na podlagi fosilnih
ostankov vemo, da so se na Zemlji pred 2,1 milijarde let pojavile tudi
evkariontske celice.

V nasprotju s prokariontskimi imajo jedrni ovoj okrog dednega materiala
in sistem notranjih membran. Znanstveniki menijo, da so nastale z
uvihanjem celične membrane, torej imajo skupen izvor (slika 2.40).

Kasneje naj bi se prostoživeč prokariont (bakterija), ki je lahko
opravljal celično dihanje, evolucijsko uspešno vključil v večjo
prokariontsko celico, ki ga je zajela, a ga ni prebavila. Z njo se je
pomnoževal in v njej živel. Podobno naj bi se kasneje zgodilo s
prokariontom, ki je opravljal fotosintezo.

Teorija, ki pojasnjuje izvor mitohondrijev in kloroplastov, se imenuje
endosimbiontska teorija. Vključena prokarionta sta se v celicah obdržala,
ker živita z njimi v sožitju – odnosu, v katerem imata oba udeleženca,
gost in gostitelj, korist.

Teorijo podpirajo dejstva, da imata oba organela dvojno membrano, pri
čemer notranja izvira iz endomembranskega sistema. Poleg tega imata oba
tudi lastno DNA, ki omogoča njuno delitev, in lastne ribosome za sintezo
beljakovin.

Notranja membrana obeh organelov, krožna molekula DNA in ribosomi so zelo
podobni tistim, ki jih imajo danes žive bakterije.

Slika 2.40: Evolucijski nastanek evkariontske celice

<<2.4 Celična teorija>>

Pred nekaj stoletji znanstveniki še niso vedeli, kar danes že vsak
srednješolec, in sicer da so vsi organizmi zgrajeni iz celic. Kot
znanstveno pojavo so življenje sprva razlagali spontano, s prostim
nastajanjem živih organizmov. Verjeli so celo, da organizmi lahko
spontano nastanejo tako rekoč iz nežive snovi, ter so zagovarjali
doktrino vitalizma, ki vključuje oživljajočo silo.

Postopno razvoj in uporabljanje tehničnih pripomočkov je omogočilo
vpogled v ekvivalentno svet zgradbe organizmov – v svet celic.

Obstajajo tudi organizmi, ki so iz ene same celice – enocelični. Celica
takšnega organizma opravlja vse funkcije, potrebne za življenje in
razmnoževanje. Pri mnogoceličnih organizmih pa so celice specializirane
in sodelujejo. Takšna delitev dela omogoča nastanek tkiv, organov in
organskih sistemov. Celice so torej temeljne gradbene in dejavne enote
živih bitij.

To teorijo sta s proučevanjem zgradbe rastlin in živali leta 1837
utemeljila nemška znanstvenika Matthias Schleiden in Theodor Schwann.
Nista pa vedela, da celice nastajajo le z delitvijo iz obstoječih celic.
To spoznanje je s proučevanjem delitve celic v vipijskih celicah rastlin
prvič izrekel Robert Remak leta 1852.

Pri delitvi celic se dedna informacija prenese na celice potomke. Kljub
enaki dedni informaciji pa se posamezne celice istega organizma lahko
razlikujejo, saj opravljajo različne naloge. Tako je to npr. v
večceličnem telesu rastlin in živali.

V celicah potekajo presnovni (metabolni) procesi. Pri procesih razgradnje
snovi, ki jih celica sprejme iz okolja, razpadajo kemične vezi,
sproščena energija pa se lahko porabi za izgradnjo celičnih lastnih
snovi, ki jih potrebuje za življenje.

Celice so odprti in dinamični sistemi, kar pomeni, da si z okoljem
izmenjujejo snovi in energijo ter jo pretvarjajo iz ene oblike v drugo.
Vse celice imajo po določeno kemično sestavo.

Slika 2.41: Živi organizmi – svet prisoten na površju

<<2.4.1 Virusi nimajo celične zgradbe>>

Tudi virusi vsebujejo kemične elemente, a pri njih ne najdemo organelov,
ki smo jih spoznali pri celicah. Vsebujejo le dedno snov, ki je lahko DNA
ali pa RNA, beljakovinski plašč, imenovan kapsida, nekateri pa imajo še
ovojnico iz dveh slojev lipidov in beljakovin (slika spodaj). Največja
struktura virusov ni omejena s celično membrano. Virusi nimajo ne
ribosomov ne lastnih presnovnih procesov. Vse, kar potrebujejo, zanje
opravlja celica gostiteljica.

Slika 2.42: Virus HIV (povzroča AIDS)

Slika 2.43: Virus SARS-CoV-2 (povzroča Covid-19)

Slika 2.44: Virusi bakteriofagi napadajo bakterije

Slika 2.45: Zgradba plašča bakteriofaga: je iz beljakovin, ki tvorijo
ikosaedrični plašč.
Zunaj gostitelja je virus nedejaven delec iz makromolekul, ko pa prodre
v ustrezno celico, prevzame nadzor nad njeno presnovo in jo izkoristi za
svoje namnoževanje. Po sprostitvi novih virusov iz celice celica
propade. V nekaterih primerih se virusna dedna snov vgradi v gostiteljsko
in se z njo prenaša na potomke celice gostiteljice. Šele ko pride pa se
tudi v takšnih primerih okužba konča s propadom celice.

Virusi so tako majhni, da bi jih lahko več kot 12.000 zložili med oba
prsta, s katerima obrnemo list v učbeniku.


Samoevalvacija

Uspešen sem, ko:
- na sliki prepoznam posamezen tip celice (prokariontsko, bakterijsko,
  evkariontsko rastlinsko, glivno, živalsko),
- poznam razlike in podobnosti med različnimi tipi celic,
- navedem vlogo posameznih organelov,
- opišem medsebojno povezanost in sodelovanje jedrnega ovoja,
  endoplazemskega retikla, Golgijevega aparata, lizosomov in drugih
  membranskih mehurčkov,
- navedem dejstva, ki so v prid endosimbiontski teoriji,
- pojasnim, zakaj znanstveniki virusov ne uvrščajo med žive organizme oz.
  zakaj virusi niso celice.

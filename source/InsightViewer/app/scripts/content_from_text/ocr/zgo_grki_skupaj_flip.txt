<<4 Grki>>
<<4.1 Minojska kultura>>
<<4.1.1 Nastanek minojske kulture>>
Minojska kultura je prva visoka kultura v grškem prostoru, ki se je razvila na Kreti okoli leta 2.200 pr. Kr. 
Velik vpliv egipčanske civilizacije na kretsko (arhitektura, umetnost), od Egipčanov prevzamejo pisavo (papirus).
Enako kot v Egiptu gojijo kult bika (ki je simbol plodnosti), verjetno tudi kult dvojne sekire (ki je predstavljala boga grmenja in strete).
<<4.1.2 Visoka kultura Minojcev>>
Prebivalstvo Krete živi do 3. tisočletja pr. Kr. večinoma v vaseh; njegov izvor je neznan.
Ko iz vzhoda začneta prihajati kovini baker in bron, dobita trgovina in kultura velik zagon.
Trgovina je glavna gospodarska panoga na Kreti. 
Z močno trgovsko in vojaško mornarico si v Sredozemlju ustvarijo pomorski monopol (talasokracija), ki prinese otoku razvoj in blaginjo.
Prebivalci Krete največ trgujejo s kovinami; bakrom, bronom in kositrom, ki jih uvažajo iz Španije, kasneje iz Anglije.
S Krete se uporaba brona širi med zahodnoevropske kulture.
<<4.1.3 Minotavrov mit>>
Minotavrov mit pravi, da je Tezeja, prince iz Aten, oče, grški kralj Egej (po njem je dobilo ime Egejsko morje), poslal na Kreto, da bi premagal grozno bitje, Minotavra. Minotaver je bil polčlovek, polbik in je živel v labirintu kralja Minosa. Po grški mitologiji je kralj Minos prebival v palači Knosos. Dedalu je dal zgraditi labirint, v katerem je zadrževal svojega sina Minotavra. Kraljeva hči Ariadna se je zaljubila v Tezeja. Preden je vstopil v labirint..
<<4.1.4 Doba palač minojske kulture>>
Po letu 2000 pr. Kr. se razvije kretska dvorna kultura.
Gradijo palače: najbolj znana je Knosos, kjer naj bi v skladu z mitom živel kralj Minos.
Palače so središče političnega in gospodarskega življenja, okoli palače v Knososu živi skoraj 90.000 prebivalcev.
Zaradi varne lege otoka so brez obzidja.
S pomočjo palač so plemiške družine nadzorovale bližnjo okolico.
Nobena palača ni obvladovala celotnega otoka.
Arheološki ostanki in freske kažejo, da je bil življenski stil prebivalcev usmerjen v uživanje življenja in tostranstvo.
<<4.1.5 Vloga žensk v minojski kulturi>>
Značilna je pomembna vloga ženske. Ženske so svečenice, športnice in del javnega življenja.
Ženske so tudi vodile verske obrede.
Ženske boginje so glavne boginje Krečanov.
Vsa najpomembnejša božanstva: kačja boginja, gospodarica živali, golobja boginja,…so bile ženskega spola.
<<4.1.6 Obrt in trgovina v minojski kulturi>>
Kretski rokodelci so bili znani tudi po keramičnih Izdelkih, ki so jih izvažali v vsa kulturna središča tedanjega sveta.
Bili so mojstri obdelave kovin, zlata.
Trgovina jim je prinašala velike dobičke.
<<4.1.7 Propad minojske kulture>>
Vzroki za propad kretske kulture (med 1450 in 1400 pr. Kr.niso pojasnjeni. Gre za vplive večih dejavnikov; pogostih potresov, vojaških spopadov, izbruha vulkana na sosednjem otoku Thera.
<<4.2 Razvoj pisave pri Grkih>>
<<4.2.1 Linearna pisavα>>
Linearna pisava se razvije v dveh sistemih; kot linearna A in linearna B pisava.
<<4.2.2 Linearna pisava A>>
Zaradi potreb dvorne pisave se izoblikuje kretska linearna A pisava, ki je bila razširjena po celem otoku.
Uporabljali so jo za popisovanje ljudi in izdelkov.
Linearna A pisava sega v 2. tisočletje pr. Kr. in še ni razrešena. Je starejša od linearne B pisave.
<<4.2.2 Linearna pisava B>>
Linearno B pisavo so uporabljali v celinski Grčiji.
Linearno B pisavo so uvedli po vzoru kretske linearne A pisave, vendar se pisavi med seboj razlikujeta.
Linearna B pisava je zgodnja oblika grščine.
Je zlogovna pisava, za razliko od linearne A pisave, ki je piktografska.
Uporabljali so jo v mikenski Grčiji in je razvozlana.
Uporabljali so jo za popise in ne za zapise književnih del ali zgodovine.
Linearno B pisavo so razvozlali konec 50-ih let.
Linearna B pisava priča o prisotnosti Mikencev na Kreti, pojavi se po letu 1400 pr. Kr.
<<4.3 Mikenska kultura>>
<<4.3.1 Nastanek mikenske kulture>>
Okoli leta 2.000 pr. Kr. S severa, čez Makedonijo in Trakijo, v Grčijo vdirajo indoevropska ljudstva.
Stapljajo se s starim prebivalstvom, posledica česar je razvoj pragrškega jezika in narod, ki ga Homer imenuje Ahajci.
Okoli 1.600 pr. Kr. na Peloponezu nastajajo neodvisne države, ki jim vladajo knezi.
Vodilno vlogo med državami prevzame Mikenska, ki je bila največja in gospodarsko najmočnejša.
Vrhunec doseže po letu 1.450. pr. Kr.,ko bojeviti Mikenci zavzamejo Kreto.
<<4.3.2 Mikenske palače>>
Po zavzetju palače Knosos na Kreti začnejo Mikenci tudi sami graditi palače.
Mikenske palače so tako kot Minojske predstavljale središča političnega, gospodarskega, kulturnega in verskega življenja.
Palače so centri neodvisnih držav mikenske dobe, od katerih je najbolj znana mikenska.
Na vzpetinah (akropolah) gradijo monumentalne stavbe z močnimi obzidji, kar odraža vojaški duh in življenski slog "mikensko veselje do boja".
Na vrhu hriba je knezova palača z veliko dvorano imenovano megaron, kjer so se knez gostili in gostovali.
<<4.3.3 Mikenska družba>>
Poznavanje družbene ureditve mikenske dobe temelji na zapisih v linearni B pisavi, ki so jo uporabljali in junaški epiki kasnejšega obdobja (Homer).
Uspehi mikenskih Grkov so temeljili na vojaški moči in organizaciji.
Vodilno vlogo je imelo plemstvo, ki se je bojevalo z bojnimi vozovi (od 1.600 pr. Kr.).
Ob večjih spopadih so se knezi povezovati in izmed svojih vrst izbrali vodjo. Ko je bilo vojne konec, je zavezništvo razpadlo.
Mikenci po zavzetju Krete prevzamejo tudi njeno trgovino in trgujejo s Sicilijo, južno Italijo, Malo Azijo, Bližnjim vzhodom in Egiptom.
Mikenska religija močno vpliva na religiozne predstave kasnejših Grkov.
<<4.3.4 Grobnice>>
Razvita gradbena dejavnost v mikenski dobi se kaže tudi po podzemnih kupolastih grobnicah, kamor so pokopavali mrtve.
Zaradi zlatih grobnih pridatkov jih danes imenujemo kar zakladnice.
Najbogatejši so pripadki v grobovih knezov, kjer najdemo tudi upodobitve bojnih motivov in bojnega voza.
<<4.3.5 Propad mikenske kulture>>
Okoli leta 1200 pr. Kr. so vse mikenske palače uničene. Kaj je vzrok do danes ne vemo, različne teorije ne prinesejo odgovorov.
Dorska kultura je veliko manj razvita kot mikenska, zato se z obdobjem dorskega prihoda začenja obdobje grškega temnega veka.
<<4.4 Troja (18-8 stol. pr. Kr.)>>
<<4.4.1 O Troji>>
Troja je bila veliko kulturno središče grške bronaste dobe.
Ležala je na severovzhodnem delu Male Azije.
Mesto je imelo izjemno strateško lego na trgovski poti (trgovanje z kovinami) med Evropo in Azijo.
Vrhunec moči je doseglo v 2. tisočletju pr. Kr. Takrat so tudi zgradili mogočno obzidje in megaron. po vzoru mikenskih palač.
V skladu z grškim izročilom naj bi Trojo okoli leta 1184 pr. Kr. napadli in zavzeli združeni ahajski knezi pod vodstvom kralja Agamemnona.
Mesto si po tem napadu ni več opomoglo.
V 19. stoletju ga ponovno najde nemški amaterski arheolog Heinrich Schliemann.
<<4.5 Velika kolonizacija ali drugo preseljevanje Grkov>>
<<4.5.1 Čas velike kolonizacije ali drugega preseljevanja Grkov>>
8. do 6. st. pr. Kr. (do grško - perzijskih vojn)
<<4.5.2 Vzroki za drugo preseljevanje Grkov>>
	število prebivalstva v polis je začelo naraščati;
	povečane potrebe po hrani so povečale potrebe po več obdelovalne zemlje, ki pa jo je zlasti v goratih predelih polis primanjkovalo;
	politični spori med strankami so lahko prerasli v državljanske vojne; marsikje so poraženci preživetje reševali z izselitvijo;
	možnosti za trgovanje so se povečale (zlasti s kovinami, ki jih je v Grčiji primanjkovalo);
	želja po dogodivščinah (avanturizem...);
	socialne stiske, lakota, revščina, prezadolženost;
	družinska politika (zaželen le en otrok v družini);
<<4.5.3 Smeri kolonizacije pri drugem preseljevanju Grkov>>
	črnomorsko območje, kjer je polis Milet ustanovil več kot 90 kolonij. Najbolj znani koloniji sta bili Bizanc in Tomi (kamor je bil v času antičnega Rima izgnan pesnik Ovidij). Prebivalci kolonij so trgovali z okoliškim prebivalstvom, ki so se imenovali Skiti. Trgovali so z žitom, živino, sužnji in zlatom. Prek stikov so vzdrževali stike z Rusijo, baltiškim ozemljem in srednjo Azijo.
	zahodno sredozemsko območje, ki je obsegalo ozemlje južne Italije in Sicilije ter obale današnje Francije in Španije. Glavni motiv za naseljevanje južne Italije je bil iskanje rodovitne zemlje (oljke, vinska trta), naseljevanje Sicilije pa je bilo povezano z ustanavljanjem trgovskih postojank. Najbolj znana kolonija so bile Sirakuze, v južni Italiji pa Kume (prek njih so Grki kulturno vplivali na Etruščane). Poseljeno ozemlje v južni Italiji in Siciliji se je zaradi goste poselitve imenovalo Velika Grčija ali Magna Grecia.
	južno sredozemsko območje (severnoafriško območje) ni bilo obsežno zaradi prevladujočih feničanskih kolonij v zahodnem delu severne Afrike (npr. Kartagina). Kljub temu so Grki tam ustanovili dve pomembni koloniji; Kirene v Egiptu in Malfi v Libiji.
<<4.5.4 Posledice kolonizacije ali drugega preseljevanja Grkov>>
	pospešitev trgovskih stikov z večino sredozemskih ljudstev: V zameno za vino, olje, keramiko, orožje, so iz kolonij ob Črnem morju uvažali žito, kože, lan, med, vosek, sužnje in rudna bogastva. Iz severne Afrike so dobivali konje, sužnje, zlato, zelišča in začimbe. Iz Francije in Španije so uvažali baker in srebro. Trgovina se je iz obal širila tudi v notranjost Evrope. Grška keramika, najdena v severni Evropi in današnji Rusiji, priča o razširjenosti grške trgovine.
	širjenje znanja in kulture, pisave, vere, denarnega gospodarstva ter obrti.
	ustanavljanje mest in mestnega načina življenja, gradnja pristanišč in vodovodov.
<<4.5.5 Posledice kolonizacije ali drugega preseljevanja za Grke>>
Kolonizacija je povzročila spremembe tudi v Grčiji. S trgovanjem so Grki prišli v stik z orientalskimi tkaninami, dišavami, nakitom. Sprejeli so nove umetniške prakse zlasti v gradnji mogočnih kipov (monumentalna plastika) ter arhiktekturi (zlasti egipčanska). Nova spoznanja so sprožila nove poglede na svet, kar se je odražalo v filozofiji.
Posledice grške kolonizacije segajo do današnjih dni. V narečjih nekaterih vasi na jugu Italije in Francije so še danes prepoznavni vplivi grškega jezika. Na prisotnost Grkov opozarjajo tudi ostanki templjev v južni Italiji (Fajstum), Siciliji (Sirakuze) in oljčni nasadi.
<<4.6 Nastanek in značilnosti grške polis>>
<<4.6.1 Kaj je polis?>>
Pojem polis označuje mestno državico, ki jo sestavlja majhna skupnost s samostojnim državnim sistemom.
Po površini so bile majhne, večina ni bila večja od 100 km². Izjema so bile Atene (2.550 km²), Sparta (8.400 km²), Korint in Argos.
<<4.6.2 Čas nastanka grških polis>>
	prve polis se razvijejo pred letom 800 pr. Kr. ob obalah Male Azije, zaradi stika z razvitejšimi kulturami Bližnjega vzhoda;
	okoli leta 800 pr. Kr. (arhaična doba) začnejo nastajati tudi v celinski Grčiji; to je obdobje po Dorski selitvi. Zaradi rasti prebivalstva sorodstvene povezave slabijo, kar povzroči nov način organiziranja krajevnih skupnosti v polis.
<<4.6.3 Način nastanka grških polis>>
	večina jih, zaradi varnosti, nastane ob akropoli, to je vzpetini/griču na katerem je palača, kjer živi plemstvo, kasneje pa svetišče. Ob vznožju je živelo ostalo prebivalstvo. Primer: Atene;
	lahko pa so nastale z združitvijo več naselij. Primer: Sparta;
Vzroki za nastanek večjega števila grških polis:
	velika razčlenjenost in težka prehodnost pokrajne;
	naselitev različnih grških plemen v več valovih;
	prepričanje, da so velike države slabše od majhnih in obsojene na propad;
	le majhne skupnosti lahko uresničujejo grški način življenja za katerega so značilni: red, spoštovanje zakonov, pravica državljanov do odločanja in razpravljanja, pravično urejena družba;
<<4.6.4 Značilnosti grških polis:>>
Polis so središča političnega, upravnega, verskega in gospodarskega življenja. Polis predstavlja tudi versko skupnost, ki jo varuje mestno božanstvo. Proces oblikovanja polis so Grki imenovali sinojkizem kar je pomenilo zaživeti skupaj«, saj so obsegale mesto in kmečko podeželje.
Vsaka polis je imela:
	svoje zakone in politične institucije;
	koledar in verske praznike;
	svoj način gospodarjenja;
	svoj ustavni red za pridobitev državljanstva*;
*V Atenah je državljanstvo lahko pridobil moški starejši od 18. let katerega mati in oče sta bila polnopravna, zakonito poročena državljana Aten. Dolžnosti državljana so bile: spoštovanje zakonov, čaščenje državnih bogov, izpolnjevanje vojaške obveznosti, plačevanje davkov;
V vseh pogledih je bila polis samostojna:
	Avtarkija - gospodarska samostojnost
	Elevterija - zunanjepolitična neodvisnost – nihče se ne vmešava v zunanjo politiko (zavezništvo)
	Avtonomija - notranjepolitična neodvisnost – nihče jim ne predpisuje sistem notranje ureditve
<<4.6.5 Ureditev grških polis>>
Od začetka so bile vse polis urejene kot monarhije, kasneje pa so nekatere spremenile svoj model vladanja.
Po obliki politične ureditve jih delimo na: kraljevine, aristokratske polis, oligarhije, tiranije in demokracije (glej razlago pojmov in njihovih vsebin v učbeniku na strani 94;);
<<4.7 Grški polis Sparta>>
<<4.7.1 Nastanek polis Sparta>>
Dorska mestna državica Sparta se je oblikovala do 10. st. pr. Kr. v pokrajini Lakoniji. Naravne danosti za razvoj Sparte so bile ugodne. Na zahodu jo je varovalo nedostopno tajgetsko gorovje, na vzhodu pa gorska veriga Parnon. Sparta je ležala v notranjosti, do morja je bila oddaljena 42 km. Imela je dovolj rodovitne prsti za ravoj poljedelstva, tako da je lahko prehranila vse svoje prebivalstvo. V bližini Sparte je ležal tudi rudnik železa (pomembno za razvoj vojske).
<<4.7.2 Mesenijske vojne in nastanek vojaške države Sparta>>
Po ustanovitvi mestne države so Spartanci nadeljevali osvajanja v prvi polovici 8.st.pr.Kr. V prvi mesenijski vojni so napadli in zasedli rodovitno Mesenijo, njene prebivalce pa zasužnjili. Po desetletjih so se Mesenijci uprli. Izbruhnila je druga mesenijska vojna, v katero so spartanci v neizprosnem boju Mesenijce premagali šele po uvedbi nove vojaške taktike - v falango so povezali hoplite (bojevnike). Po zmagi so Sparto preoblikovali v vojaško državo. Zakonodajalec Likurg je zapisal novo ustavo - Veliko retro.
Država se je razvila v plemiško (aristokratsko) republiko, ki je povzdigovala le spartanske plemiče.
<<4.7.3 Velika retra>>
Veliko retro so sestavljali štirje organi:
	dva kralja, ki sta bila na čelu države in odločala enakopravno. Poveljevala sta vojski, skrbela za verske obrede in reševala pravne probleme.
	Svet starešin ali geruzija sestavlja 28 članov (gerontov) starih nad 60 in oba kralja. Izvolil jih je ljudski zbor, dosmrtno. Pripravljali so zakone za ljudki zbor.
	Ljudski zbor ali apela, člani so bili vsi moški polnopravni državljani (spartiati) stari nad 30 let. O predlogih niso smeli razpravljati, zato so z vzklikanjem potrdili ali zavrnili zakonske predloge geruzije. Lahko so razglasili vojno in določili kralja, ki bo vodil vojsko. Iz apele volijo člane geruzije in eforije.
	Nadzorni svet ali eforat nadzoruje zgorej navedene organe in njihovo delo. Mandat članov traja eno leto. Efori so bili izvoljeni samo enkrat v življenju. Gre za državljana starejšega od 30 let. So vrhovni sodniki, preganjajo tujce, nadzorujejo in kaznujejo lahko kralja, napovedujejo vojne, sklepajo mir. Vsako leto napovejo vojno helotom (zasužnjenjim staroselcem) da jih lahko nekaznovano pobijajo.
<<4.7.4 Način bojevanja v Sparti in vpliv na prenos politične moči>>
Okoli leta 700 pr. Kr. so Spartanci izumili nov način bojevanja - falango, ki se razširi po celotnem grškem svetu. Šlo je za osnovno bojno enoto, v skupino povezanih, težko oboroženih hoplitov (vojakov pešcev). V falango so sprejemali ljudi iz srednjega in nižjega sloja, zato so ti zahtevali tudi večjo vlogo pri vodenju države, saj so v grškem svetu o državnih stvareh lahko odločali le tisti, ki so sodelovali v vojski. Posledica tega je bil prenos politične moči iz višjega na nižje sloje.
<<4.7.5 Spartanska družba>>
Prebivalci Sparte so se delili na tri sloje:
	spartiati (polnopravni državljani): so bili potomci Dorcev. Uživali so politične in osebne pravice. Živeli od zemlje, ki so jo obdelovali heloti. Po Likurgovih zakonih jim je bilo ukvarjanje s pridobitvenimi dejavnostmi prepovedano, zato, da med njimi ne bi nastale premoženjske razlike. Ker niso delali, so se posvečali vojaški vzgoji - agoge. Dečki, ki so dopolnili 7 let, so se začeli pripravljati za vojaški poklic. Z dopolnjenim 30 letom postanej polnopravni državljani, s pravico glasovanja v apeli in udeleževanja skupnih obredov-sistij.
	periojki (večinoma preddorski staroselci). So bili osebno svobodni, brez političnih pravic. Sestavljali so jih trgovci, obrtniki in kmetje, ki so od prihodkov plačevali državi davke. V vojni so lahko služili kot del pomožnih vojaških čet.
	Heloti (sužnji) so bili staroselci, ki so živeli v Lakoniji pred okupacijo Dorcev. Pripadali so državi in obdelovali svojo zemljo ter zemljo spartiatov. Od pridelka na svoji zemlji so morali oddati vnaprej odmerjeno količino, presežek pa so lahko obdržali. Spartiati so jih nadzorovali s posebno institucijo imenovano kripteja, saj jih je bilo nekajkrat več kot njih. Mladi spartiati so nanje organizirali zasledovalne pohode, kot del vojaškega urjenja in jih iz zased pobijali. Izjemoma so heloti sodelovali tudi v vojnah kjer so lahko dočakali tudi osvoboditev. Njihov položaj je bil deden.
<<4.7.6 Nadvlada Sparte na Peloponezu>>
V 6. st. pr. Kr. se je Sparta s peľoponeškimi polis povezala v peloponeško zvezo in v njej postala vodilna sila. Polis so ohranile svojo notranjo neodvisnost, v primeru vojne nevarnosti pa so bile dolžne vojaško sodelovati, pod vodstvom in poveljstvom Sparte. S tem je Sparta dosegla nadvlado na Peloponezu.
<<4.8 Polis Atene>>
<<4.8.1 Nastanek polis Atene>>
Atene so kot največja polis prevladovale na območju atiškega polotoka in danes spadajo med najstarejša mesta na svetu. Zgodovinski zapisi o polis segajo okoli 3.400 let v preteklost, najstarejši dokazani znaki človeške prisotnosti pa so iz 11. do 7. tisočletja pred našim štetjem (doba Miken). Nastale so na in ob težko dostopni vzpetini, ki se strmo dviga iz atiške planote. Splošno poimenovanje antičnih Grkov za take vzpetine je bilo akropola (gr. akropolis), kar je pomenilo najvišje ali gornje mesto.
<<4.8.2 Pomen polis Atene>>
Antične Atene so se skozi stoletja razvijale in postale ena vodilnih polis grškega antičnega sveta. Postale so središče umetnosti, znanosti in filozofije, dom Platonovi Akademiji in Aristotelovemu Liceju in so splošno priznane kot ena od zibelk zahodne civilizacije in rojstni kraj demokracije, predvsem zaradi svojega vpliva na ostanek tedaj znane Evrope v 5. in 6. stoletju pred našim štetjem.
<<4.8.3 Prebivalstvo in gospodarstvo polis Atene>>
Prebivalstvo Aten se je prištevalo k Joncem in se imelo za staroselce. Ustanovitelj polis naj bi bil junak Tezej. V resnici pa se je proces združevanja končal v 7. stol. pr. Kr., ko Atene postanejo vodilna polis v Atiki.
Prebivalci so se sprva ukvarjali s kmetijstvom, kmalu pa postanejo izjemni trgovci in obrtniki.
Največje naravno bogastvo je bil rudnik srebra Laurion, dežela pa je posedovala tudi kakovostni marmor.
<<4.8.4 Oblike vladavin v Atenah>>
<<4.8.4.1 Kraljevina kot oblika vladavine v Atenah>>
Atencem je najprej vladal kralj, katerega oblast, je s širjenjem polis slabela, saj je upravne naloge države začelo prevzemati plemstvo.
<<4.8.4.2 Aristokracija kot oblika vladavine v Atenah>>
Leta 682 pr. Kr. plemstvo odstavi kralja in na njegovo mesto postavi devet arhontov (starešin oz. najvišjih državnih uradnikov), ki upravljajo in vodijo polis. Arhonti so se menjavali vsako leto in bili voljeni. Po preteku mandata so odšli v areopag ali najvišji državni svet, ki je nadzoroval državo. Arhonti poveljujejo vojski, skrbijo za verske zadeve in vodijo sodne postopke. Čeprav so bili voljeni, so si njihova mesta povsem prilastili aristokrati imenovani evpatridi (gr. eupatridai -imenitnega rodu).
Atenska družba se je v tem času spopadala z veliko revščino, socialno neenakostjo in zadolženostjo kmetov. Zakoni so ščitili interese vladajočih in bogatih, zato je prihajalo do družbenih nemirov in poskusov revolucij.
<<4.8.4.3 Vladavina Drakona (650-600 pr. Kr.) kot oblika vladavine v Atenah>>
Drakon velja za prvega, ki je zakone zapisal (621 pr. Kr.) in onemogočil njihovo samovoljno razlaganje. Obtoženim je sodilo mestno sodišče in sporov ne rešujejo več v po načelu krvnega maščevanja. Pravo mestne skupnosti - polis dobi prednost pred pravom družine. Vendar pa so bili Drakonovi zakoni izjemno strogi, zanje sta bili značilni krutost in grobost, že za najmanjše prekrške je bila zagrožena smrtna kazen (kot npr.: kraja sadja, zelenjave).
<<4.8.4.3 Timokracija kot oblika vladavine v Atenah>>
Timokracija je družbena ureditev, ki jo je uvedel arhont Solon (izvoljen leta 594 pr. Kr.). Solon je s svojimi reformami skušal omiliti politično, agrarno krizo, socialne napetosti in neenakost v atenski družbi. Da bi razširil krog tistih, ki bi lahko sodelovali v političnem življenju in omilil politično krizo, je uvedel timokracijo: osnova za delitev prebivalstva in s tem dostop do političnih pravic, ni bil več posameznikov rod, temveč premoženje izraženo v letnem prihodku s posestev, izraženem v količini pridelanega žita (en mernik je znašal 48 litrov žita, mernike so preračunali v denar in tako ocenili bogastvo meščana). Na osnovi premoženja je atensko prebivalstvo razdelil na štiri razrede:
	1. razred: petstomernikarji s premoženjem najmanj 500 mernikov žita; dostopne so jim vse politične funkcije in oblastni organi, ker imajo dovolj premoženja, da skrbijo za popolno oborožitev; vojaška vloga: konjeniki;

	2. razred: vitezi s premoženjem najmanj 300 mernikov žita; razen funkcije arhontov in zakladnikov so jim dostopne vse funkcije in oblastni organi; vojaška vloga: konjeniki;

	3. razred: vprežniki (zevgiti) s premoženjem vsaj od 150 do 200 mernikov žita; dostopne so jim nižje funkcije državnih uradnikov; vojaška vloga: težko oboroženi vojaki - hopliti;

	4. razred: teti s premoženjem manj kot 150 mernikov žita; sodelujejo v ljudskem zboru in ljudskem sodišču; vojaška vloga: lahko oboroženi pešaki in mornarji;
Najvišje uradnike - arhonte so lahko volili le člani prvega razreda. Po koncu enoletnega mandata so bili prestavljeni v areopag v katerem so bili do tedaj le člani aristokracije, po novem pa tudi najpremožnejši meščani.
Atenska posamezna gospodinjstva so se, tako kot drugod v Grčiji, združevala v večje sorodstvene zveze, katerih najširšo je predstavljalo pleme - grško fila. Do konca 6. stoletja so bili Atenci razdeljeni na štiri file.
Iz prvih treh razredov so volili nov svet imenovan bule ali svet štiristotih, sestavljen iz 400 članov (100 iz vsake file, mandat eno leto), ki je pripravljal dnevni red za zasedanje ljudskega zbora - eklezije, pomenil pa je tudi protiutež reformam nenaklonjenim članom areopaga.
Najmanj premožni - teti, so sodelovali pri delu ljudskega zbora in porotnega sodišča -helieje. Obe instituciji sta imeli velika pooblastila, zato so v političnem življenju sodelovali tudi najnižji družbeni sloji.
Agrarno krizo, ki v tem času pesti Atene, reši s tem, da kmetom odpiše dolgove, osvobodi dolžnike, ki jim vrne zemljo. Prepove zadolževanje za osebno svobodo. Uvede tudi zemljiški maksimum, da prepreči kopičenje zemlje v rokah bogatašev.
Merilo uspeha v času Solonovih reform je bogastvo, kar spodbudi trgovino in obrt. Uvedba enotnih mer in uteži (merski sistem reformira in ga priključi jonskemu), izboljšave v gospodarjenju z oljčnimi nasadi ter pomoč obrtnikom omogoči napredek obeh panog. Z izpeljanimi reformami družba dobi nove socialne in gospodarske temelje. Solonovi zakoni so modernizirali atensko družbo.
<<8.4.4 Tiranija kot oblika vladavine v Atenah>>
Tiranije je oblika vladavine, kjer posameznik vlada brez zakonskih omejitev.
Po obdobju tímokracije je v Atenah s prevaro oblast prevzel Pejzistrat. Po odhodu Solona iz Aten so v mestu nastale tri med seboj sprte stranke: stranka ljudi iz ravnine (poljanci), stranka ljudi z obale (obmorska stranka) in stranka ljudi iz gora (gorjanci) 
Politika Pejzistrata: Pejzistrat je osebno stražo, ki mu je bila dodeljena za zaščito, izkoristil za zasedbo Akropole in uvedel tiranijo.
Kljub temu ni vladal nasilno in obdržal Solonovo ustavo, vendar so bili za arhonte izvoljeni njegovi privrženci. Pejzistrat si je prizadeval za krepitev atenskega gospodarstva. Razvoj kmetijstva je omogočil s posojili kmetom, odkupoval njihove pridelke in ohranjal nizke davke. Podpiral je obrtnike, zlasti v gradbeništvu (gradnja novih cest, svetišč, vodovodov, hiš ipd.) in razvoj trgovine. Atenska keramika je postala pomembni izvozni izdelek znan po vsem Sredozemlju, izvažali so tudi olivno olje. Izdal je nove kovance z motivom sove, simbolom zaščitnice mesta, boginje Atene. Podpiral je umetnost, zlasti književnost in v tem času naj bi homerska epa dobila končno obliko. Atene je vključeval v dogajanja širšega grškega sveta, z živahno zunanjo politiko.
Po smrti 527 pr. n. št. ga nasledita sinova Hipias in Hiparh. Vladala sta okrutno, zato so Atenci za pomoč prosili Sparto, ki je vojaško posredovala in zrušila tiranijo. Novi vodilni politik je postal Klejsten.
<<8.4.5 Demokracija kot oblika vladavine v Atenah>>
Klejsten je z reformami povečal pravice ljudstva. Atiko je razdelil na deset okrožji ali fil. Vsako okrožje je bilo sestavljeno iz mestnega in podeželjskega prebivalstva, ki je bilo s tem prisiljeno k sodelovanju. S tako ureditvijo je odstranil vpliv strank in starih rodovnih povezav, ki so škodovale enotnosti polis in povzročale nemire ter zrušil privilegije veleposestnikov in bogatih meščanov. Solonovo delitev po premoženju je odpravil in s tem med seboj izenačil vse meščane. Svet štiristotih nadomesti svet petstotih. Vsaka fila državo vodi desetino leta, njeni člani pa se v času vladanja imenujejo pritani. Ti so sestavljali začasno predsedstvo države. Eden od njih je bil izvoljen za predsednika, katerega mandat je trajal le en dan.
Da bi preprečil tiranijo in zaščitil ustavo je Klejsten uvedel ostarkizem - črepinjsko sodbo. Z njo so Atenci lahko demokraciji nevarnega državljana za 10 let izgnali iz mesta (niso pa mu odvzeli premoženja). Vsako leto je ljudski zbor glasoval ali naj izpeljejo ostrakizem ali ne. Če je bil predlog sprejet in izglasovan z najmanj 6.000 glasovi, je moral izglasovani državljan zapustiti Atene. Glasovanje je potekalo tako, da so na črepinjo (ostrakon) napisali ime tistega, ki ga je treba izgnati. Podobne postopke so poznali tudi v drugih grških polis npr.: petalizem v Sirakuzah, kjer so imena zapisovali na oljčne vejice (petalon).
<<4.9 Prispevek starih Grkov k svetovni kulturni dediščini>>
<<4.9.1 Dosežki starih Grkov>>
Evropska civilizacija temelji na filozofski in znanstveni tradiciji starih Grkov, ki se je začela pred 2.600 leti. Grki so nam zapustili edinstveno kulturno dediščino. Kritični duh grških učenjakov je izumil filozofijo in znanost ter posledično znanstvene vede (matematika, naravoslovje, medicina ipd.). Filozofska vprašanja s katerimi so se ukvarjali prvi grški filozofi npr.: kako, iz česa je nastalo vesolje in svet so aktualna še danes. Sokrat, Platon in Aristotel so filozofi, ki še danes predstavljajo temelj filozofskih razprav, čeprav so se od antike razvili novi filozofski pogledi na svet.
Grki so bili prvi, ki so razvili zamisli o vladavini ljudstva - demokraciji, o pravno urejeni državi, volitvah, demokratični organizaciji sodstva na katerem temelji sodobna država.
Grki so ustvarili gledališče in razvili različne nove literarne zvrsti: drame, tragedije, komedije. So začetniki zgodovinopisja, so prvi ki so sistematično zapisovali dogodke, da bi ohranili spomin na preteklost. Nenadomestljiv je njihov prispevek na področju arhitekture. Številne grške besede še danes uporabljamo v vsakdanjem življenju in znanosti (npr.: arhitektura, telefon, hipnoza, fizika, diabetes, filozofija ipd.).
<<4.9.2 Prostor, na katerem so živeli stari Grki>>
Grški prostor zajema ozemlje na katerem so se naselili stari Grki: današnjo osrednjo Grčijo, Peloponez, otoke v Egejskem, Jonskem morju.
S preseljevanjem se je njihov naselitveni prostor povečal. Naselili so še zahodno obalo Male Azije, obale Jadranskega, Egejskega, Črnega morja. Kolonije so ustanavljali tudi na obalah današnje Francije, Španije in ob afriški obali. Po nastanku države Aleksandra Velikega so se naseljevali še v Egiptu in prednji Aziji.
Velik del matične grške pokrajine je bil pokrit s tanko plastjo slabo rodovitne prsti. Rodovitne zemlje je bilo dovolj le ob večjih rekah, ki tečejo ponekod v Tesaliji, Atiki in deloma na Peloponezu. Le tam je lahko prišlo do večjih poselitev in razvoja poljedelstva. Tudi naravnih bogastev je imela Grčija malo (rudniki srebra v Atiki, železa v Lakoniji, zlata v Trakiji).
Slaba rodovitnost grške prsti je bil tudi eden od razlogov za grško poseljevanje Sredozemlja.
<<4.9.3 Kako so stari Grki dobili ime?>>
Od 7.stoletja pr. Kr. Grki sebe imenujejo Heleni, deželo kjer živijo pa Helada (ime povzamejo po pokrajni v Tesaliji);
Rimljani jih imenujejo Graeci od tod dobimo ime Grki;
<<4.9.4 Kaj je združevalo stare Grke oziroma Helene?>>
	Vsehelenske ideje: Grki so kljub razpršenosti imeli skupno nacionalno zavest in kulturo. Govorijo isti jezik in imajo eno vero, skupna preročišča in skupno literarno dediščino. Na enotnost kažejo tudi skupni prazniki, igre in občasna vojaška zavezništva med državami 
	Olimpijske igre (776 pr.kr): Eden najpomembnejših dogodkov, ki je združeval Grke, so bile olimpijske igre, ki so jih prirejali v čast bogu Zevsu vsake štiri leta, v Olimpiji na Peloponezu. Med igrami je na celotnem grškem ozemlju veljalo premirje, da so lahko udeleženci in gledalci varno prišli in zapustili prizorišče. Zmagovalci so bili zelo cenjeni. Okronali so jih z vencem oljke, rodna polis pa jim je podelila privilegije in nagrade kot npr.častni sedež v gledališču, brezplačen obrok hrane za vse življenje in podobno. Igre niso bile zgolj tekmovalna prireditev, ampak tudi možnost za Izmenjavo pogledov na svet, zabavo, ter kulturna prireditev, na kateri so si pesniki in govorci z recitiranjem svojih del lahko pridobili velik ugled in slavo. Udeležba je bila dovoljena le Grkom, ostalim pa strogo prepovedana.
	Delfi: Močno povezovalno vlogo v grškem svetu je imelo preročišče v Delfih. Preročišče je predstavljalo tempelj posvečen bogu Apolonu, v katerem je kot orakel ali prerok delovala visoka tempeljska svečenica. Preročišče je bilo zelo vplivno, svetovalo je pri ustanavljanju kolonij, vplivalo na razvoj zakonodaje in prava, bilo je posvetovalni politični organ vse grške skupnosti, reševalo je spore in z nasveti urejalo odnose med polisi.
<<4.10 Grško perzijske vojne>>
<<4.10.1 Perzija kot največja grožnja Grkom>>

V 6. stoletju pr. n. št. je bila največja grožnja grškemu svetu mogočna Perzija. Leta 546 pr. n. št. so Perzijci premagali lidijskega kralja Kreza in zavzeli Malo Azijo. S tem so pod njihovo oblast prišle tudi vse grške kolonije na maloazijski obali. Kmalu zatem so Perzijci osvojili še Egipt in ustvarili obsežno Ahemenidsko cesarstvo, ki se je raztezalo od Indije do Sredozemlja.

<<4.10.2 Jonija in jonski upor>>

Jonski Grki v zahodni Mali Aziji so pred perzijsko okupacijo veljali za kulturno, politično in znanstveno najbolj razvite Grke. Njihove polis so bile središča filozofije, književnosti, znanosti in trgovine. Po osvojitvi so Perzijci območje razdelili na satrapije ter na čelo grških polis postavili sebi zveste grške tirane.

Nezadovoljstvo je naraščalo zaradi občutka podrejenosti in gospodarskih težav, saj so Perzijci podpirali feničansko trgovino, kar je slabilo položaj grških mest. Leta 500 pr. n. št. je izbruhnil jonski upor, na čelu katerega je bil Milet. Upornikom sta pomagali le Atene in Eretrija, medtem ko so ostali Grki pomoč odklonili. Sprva je bil upor uspešen, vendar so ga Perzijci po petih letih bojev zadušili. Leta 494 pr. n. št. so Milet popolnoma porušili. Pomoč Atencev in Eretrijcev je perzijskemu kralju služila kot izgovor za napad na Grčijo.

<<4.10.3. Perzijski kralj Darej I.>>

Perzijski kralj Darej I. (549–486 pr. n. št.) je slovel kot sposoben vladar in odličen organizator. Cesarstvo je razdelil na satrapije, uvedel enoten zlati denar, zgradil obsežno cestno omrežje in vzpostavil strog sodni sistem. Na novo osvojenih ozemljih so ga sprejemali različno: v Egiptu so ga imeli za dobrotnika, Grki pa so ga sovražili zaradi izgube svobode.

<<4.10.4. Bitka na Maratonskem polju (490 pr. n. št.)>>

Leta 490 pr. n. št. je perzijska vojska po morju napadla Grčijo. Po oplenitvi Eretrije so se Perzijci izkrcali na Maratonskem polju. Grke je vodil atenski strateg Miltiad, Perzijce pa kralj Darej. Spartanci zaradi verskega praznika niso mogli takoj priskočiti na pomoč, zato so se Perzijcem zoperstavili predvsem Atenci in Platajci.

Okoli 11.000 grških hoplitov v falangi je uspelo premagati približno 20.000 Perzijcev. Medtem ko se je del perzijske vojske skušal po morju prebiti do nezaščitenih Aten, so se grški hopliti po zmagi pri Maratonu hitro vrnili in mesto obranili. Zmaga pri Maratonu je bila zgodovinskega pomena, saj je prvič evropsko mesto premagalo perzijsko državo. S tem dogodkom je povezan tudi mit o tekaču Fidipidu, ki naj bi novico o zmagi prinesel v Atene in nato umrl od izčrpanosti – po njem je nastal maratonski tek.

<<4.10.5. Priprave na novo vojno>>

Po porazu Perzijci niso opustili načrtov. Leta 481 pr. n. št. so grške polis ustanovile helensko zvezo pod vodstvom Šparte in razglasile konec medsebojnih sporov. V Atenah je imel ključno vlogo Temistokles, ki je prepričal Atence v gradnjo močne mornarice s 180 trierami, s čimer so Atene postale vodilna pomorska sila v Grčiji.

<<4.10.6. Bitka pri Termopilah (480 pr. n. št.)>>

Po Darejevi smrti je perzijski prestol prevzel Kserkses, ki je z ogromno kopensko in pomorsko vojsko napadel Grčijo prek Helesponta. Grki so prvo obrambno linijo postavili v ozki soteski Termopile, kjer so lahko številčno šibkejši branilci izkoristili teren.

Perzijci so dva dni zaman napadali grške sile pod vodstvom špartanskega kralja Leonidasa. Z izdajo domačina so Perzijci našli obhodno pot in obkolili Grke. Leonidas je večini vojske ukazal umik, sam pa je s 300 Špartanci in 700 Tespijci do zadnjega moža branil prehod in omogočil varen umik zaveznikom. Po zmagi so Perzijci vdrli v Atiko in požgali Atene, prebivalstvo pa se je pravočasno umaknilo na otoke.

<<4.10.7. Bitka pri Salamini (480 pr. n. št.)>>

Po padcu Termopil so Grki obrambno črto prestavili na Korintsko ožino. Septembra 480 pr. n. št. je prišlo do odločilne pomorske bitke pri Salamini. Temistokles je s prevaro zvabil perzijsko ladjevje v ozko morsko ožino, kjer so manjše in okretnejše grške ladje izkoristile boljšo taktiko.

Grška mornarica je premagala številčno močnejše perzijsko ladjevje. Kserkses je poraz opazoval z obale, nato pa se vrnil v Perzijo in poveljstvo prepustil Mardoniju.

<<4.10.8. Bitki pri Platajah in Mikali (479 pr. n. št.)>>

Naslednjo pomlad so Perzijci še enkrat poskusili poraziti Grke, vendar so bili odločilno premagani v kopenski bitki pri Platajah pod vodstvom špartanskega kralja Pauzanija. S tem so bili prisiljeni zapustiti Evropo.

Isto leto je grška mornarica v Joniji pri Mikali napadla zasidrane perzijske ladje in jih zažgala. Po tej zmagi so se vsa jonska mesta osvobodila perzijske oblasti in izgnala tirane. Atene so z obalnimi in otoškimi mesti sklenile zavezništvo, ki je postalo temelj atiške pomorske zveze.

<<4.10.9. Vzroki za perzijski poraz in posledice>>

Perzijci so bili poraženi zaradi boljše organiziranosti in izurjenosti grške vojske, predvsem hoplitov in mornarice, učinkovitejšega poveljevanja, dobrega poznavanja terena ter močne motivacije, saj so se Grki borili za svobodo. Zmage so še posebej okrepile zavest o svobodi med Atenci in pokazale, da lahko tudi nižji sloji pomembno sodelujejo pri upravljanju države.

<<4.11 Antična Grčija - Zibelka evropsek civilizacije>>
Evropska civilizacija temelji na filozofski in znanstveni tradiciji
starih Grkov, ki se je začela pred 2600 leti;
 Grki so nam zapustili edinstveno kulturno dediščino. Kritični duh
grških učenjakov je izumil filozofijo in znanost ter posledično
znanstvene vede (matematika, naravoslovje, medicina ipd.).
 Filozofska vprašanja s katerimi so se ukvarjali prvi grški filozofi
npr.: kako, iz česa je nastalo vesolje in svet so aktualna še
danes.

 Sokrat, Platon in Aristotel so filozofi, ki še danes predstavljajo
temelj filozofskih razprav, čeprav so se od antike razvili novi
filozofski pogledi na svet.

Tako je slavna grška filozofa Platona in Aristotela
upodobil renesančni slikar Rafael.

Vir: https://upload.wikimedia.org/wikipedia/commons/9/98/Sanzio_01_Plato_Aristotle.jpg; sneto: 15. 11. 2020

<<4.11.1 Grška vladavina ljudstva>>
 Grki so bili prvi, ki so razvili zamisli o vladavini ljudstva –
demokraciji, o pravno urejeni državi, volitvah, demokratični
organizaciji sodstva na katerem temelji sodobna država.

<<4.11.2 Grška ustvarjalnost>>
 Grki so ustvarili gledališče in razvili različne nove literarne
zvrsti: drame, tragedije, komedije.

Vir: https://commons.wikimedia.org/wiki/File:Pompeii_-_Villa_del_Cicerone_-_Mosaic_-_MAN.jpg; sneto: 15. 11. 2020

 So začetniki zgodovinopisja in prvi ki so sistematično zapisovali
dogodke, da bi ohranili spomin na preteklost.
 Nenadomestljiv je njihov prispevek na področju arhitekture in
umetnosti (kiparstvo).
 Številne grške besede še danes uporabljamo v vsakdanjem
življenju in znanosti (npr.: arhitektura, telefon, hipnoza, fizika,
diabetes, filozofija ipd.) .

<<4.11.3 Grški prostor>>
 Grški prostor zajema ozemlje na katerem so se naselili stari Grki:
današnjo osrednjo Grčijo, Peloponez, otoke v Egejskem, Jonskem
morju.
 S preseljevanjem se je njihov naselitveni prostor povečal. Naselili
so še zahodno obalo Male Azije, obale Jadranskega, Egejskega,
Črnega morja. Kolonije so ustanavljali tudi na obalah današnje
Francije, Španije in ob severni in zahodni afriški obali. Po nastanku
države Aleksandra Velikega so se naseljevali še v Egiptu in prednji
Aziji.

Prostor, ki so ga poselili Grki je označen z rdečo barvo;

<<4.11.4 Grška pokrajina>>
 Velik del matične grške pokrajine je bil pokrit s tanko plastjo
slabo rodovitne prsti. Rodovitne zemlje je bilo dovolj le ob večjih
rekah, ki tečejo ponekod v Tesaliji, Atiki in deloma na
Peloponezu. Le tam je lahko prišlo do večjih poselitev in razvoja
poljedelstva. Tudi naravnih bogastev je imela Grčija malo (rudniki
srebra v Atiki, železa v Lakoniji, zlata v Trakiji).
 Slaba rodovitnost grške prsti je bil tudi eden od razlogov za grško
poseljevanje Sredozemlja

Ime

 Od 7.stoletja pr. Kr. Grki sebe imenujejo Heleni, deželo kjer
živijo pa Helada (ime povzamejo po pokrajni v Tesaliji);

 Rimljani jih imenujejo Graeci od tod dobimo ime Grki;
